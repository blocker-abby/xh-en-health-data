Molo apho,  molweni emininje. Molo. Lo nguGqirha uDeen Mirza ovela kwi-GP at Hand.
Molo emva kwemini. NguJack lo.
Kulungile. Ke phambi kokuba siqale idinga lakho, Unganceda undiqinisekise igama lakho elipheleleyo kunye nomhla wokuzalwa?
Ewe, igama lam nguJack Armani. Kwaye umhla wam wokuzalwa ngowe-12 ka-Agasti ngo-1958.
Kulungile, enkosi ngalo nto. Kulungile. Ke, ndingakunceda njani namhlanje?
Ndinexhala kuba ndivuke ekuseni, malunga neyure edluleyo, ndingakwazi ukushukumisa ingalo yam yasekhohlo.
Kulungile. kwaye injani ingalo yakho ngoku?
Ewe andiva zintlungu kodwa andikwazi kuyishukumisa.
kanti uvuke ngabani ixesha? Ubuthe yiyure edlulileyo, uqinisekile ngaloo nto?
Ewe.
Ngoku ndingaphinda ndiyijonge? Ngaba yakha yenzeka le nto ngaphambili?
Hayi. Hayi ndiyaqala ngqa.
Kulungile. Ingaba ulele kakubi, okanye ebhedini eyahlukileyo, okanye into elolo hlobo phezolo?
Hayi, yonke into injengesiqhelo.
Kulungile. Kwaye akukho kuguquka kombala esandleni sakho?
Hayi.
Kulungile, isandla sakho siyabanda?
Hayi, asibandi. Ingalo ivakala kakuhle, ngaphandle kokuba ndingakwazi ukuyishukumisa.
Kulungile. Kwaye ikwicala lakho lasekhohlo. Ngaba akukho ziimpawu kumlenze wakho wasekhohlo?
Hayi, kodwa ndiva ukuthingilisha kwicala lasekhohlo lobuso bam.
OK, kulungile. Kwaye oko ukuthingilisha kunexesha elingakanani kukho?
Oko ndivukile. Oko ndiyekile ukuva ingalo yam, iyeke ukushukuma kwiyure edluleyo.
ngoku andikuboni kaloku lidinga lefowuni eli . Ngaba uye waqaphela ukungalingani ebusweni bakho, okanye ngaba ubuso bakho bubonakala buhlukile kwelinye icala xa uthelekisa nelinye, okanye nantoni na eyahlukileyo?
Hayi, akunjalo, kodwa, bendinezinto ethile. Bendizama ukusela ngaphambilana xa ndiginya kancinci ndiva ukuthingilisha kwicala lasekhohlo.
Kulungile ke, unobunzima bokuginya, kunjalo?
Ewe.
Kulungile. Awunangxaki nentetho yakho? Ngaba intetho yakho yahlukile kwindlela evakala ngayo ngokuqhelekileyo?
Ewe ivakala inzima. inobunzima, mhlawumbi iyacotha. Kufuneka ndicinge ngakumbi ngayo.
Kulungile. Ingaba ukhona umntu ohleli naye ekhaya?
Hayi yinto ekumele ndixhalabe ngayo leyo?
Kaloku ndinexhala lokuba ezinye iimpawu onazo zisenokuba ziimpawu zesitrowukhi.
Hmm, wow.
Kulungile ke, yinto ekufuneka sijongane nayo, kodwa kufuneka ijongwe njengonyango olungxamisekileyo esibhedlele.
Ndifowune? Uzokwazi ukundifowunelela i-ambulensi?
Ewe ndingavuya ukwenza lo nto. Into ekufuneka siyenzile kukuqinisekisa ukuba bayakwazi ukufikelela kuwe xa besiza. Ke, mhlawumbi ungashiya umnyango wangaphambili ungatshixwanga kwaye uhlale epasejini. Kodwa ndiza kucela omnye wogxa bam ecaleni kwam ukuba abize i-ambulensi kwidilesi yasekhaya ngoku.
Kulungile.
Iyenziwa ke lo  nto ngoku sithethayo. Ngelixa sisalinde oko, ndiza kukubuza imibuzo embalwa. Ngaba kulungile?
Ewe. Kulungile. Enkosi. Sho.
Kulungile. Ngaba unazo ezinye izigulo konke konke?
Ndinohlobo lwe-2 leswekile kunye nehihi ephezulu.
Kulungile. Kwaye usebenzisa amayeza ezo zinto?
Ndithatha i-Metformin, i-Losartan kunye ne-Amlodipine.
Kulungile. Ingaba une-aleji kwamanye amayeza?
Yi-penicillin kuphela, ndicinga njalo.
Zikhona  ezinye izigulo efemelini yakho?
Utata unesigulo sentliziyo. Kodwa andizazi iinkcukacha ezingaphezu koko.
kanti uqhele ukuhlala wedwa?
Ewe.
Uyatshaya?
Bendiqhele ukutshaya .
Kulungile. Usela kangakanani ubutywala?
Ndisela kambalwa ngempelaveki. Mhlawumbi kabini  okanye ngaphezu koko evekini.
Sithetha ngobuphi ubutywala?
Iibhiya, njengeepayinti.
Uziva njani ngoku? Ingaba usenazo iimpawu nangoku?
Yha, ewe. Ingalo ayikashukumi, kwaye ndicinga ukuba intetho iya isiba nzima.
OK, kulungile. Ngoku, i-ambulensi isendleleni, kunjalo? Kwaye into abaza kuyenza kukuba, mhlawumbi baza kukuthatha bakuse kwigumbi elingxamisekileyo lesibhedlele sasekuhlaleni. Kwaye ke baza kufowunela ugqirha westroke akuvavanye, abone ukuba angakunika oluphi uhlobo lonyango lwaloo nto. Kulungile? Ngoko ke ungabinaxhala. Basendleleni, kwaye into endiza kuyenza kukuba, ndizohlala emgceni bade bafike apha. Ukuqinisekisa nje ukuba urayithi. Qinisekisa nje ukuba umnyango wangaphambili uvuliwe. Hlala epasejini, ngasemnyango wangaphambili ukuze bafikelele xa kukho imfuneko, ukuba imhlawumbi awukwazi ukuvula umnyango wangaphambili. OK. Kulungile, ngoko ke ndiza kube ndihlala emgceni kwaye siza kulinda ide ifike i-ambulensi. Kulungile ke. Enkosi.
Kulungile, ndisaya emnyango. Enkosi.
OK. Sala kakuhle