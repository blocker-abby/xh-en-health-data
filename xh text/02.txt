So ndingakunceda ngantoni mhlekazi?
Ewe ke. Ziintsuku ezimbalwa ngoku. Ndinesilonda esibuhlungu kwaye sibomvu. Siyarhawuzelela nyani, kwaye siyacaphukisa kakhulu. Ngoko ke ndingathanda ukufumana into ekhawulezayo ukusinceda.
Akhongxaki. Ndingavuya ukunceda.  Yeyiphi indawo echaphazelekileyo emzimbeni?
Ikakhulu isifuba sam, izandla zam, iingalo zam. Nyani siyacaphukisa kakhulu. Sirhawuzelela kakhulu, ngalo lonke ixesha. Kwaye andikwazi nokulala ebusuku. Ndifuna nyani into ngokukhawuleza yokusombulula le ngxaki. Kaloku nasemsebenzini xa ndikwintlanganiso kufuneka ndicinge ngomsebenzi wam, andikwazi ukugxila emsebenzini wam. Iyacaphukisa nyani kuba andikwazi ukucinga into endiyithethayo. Ndihlala ndikhathazwa sesi silonda.
Kulungile. Ndiqinisekile ukuba oku kuyakuchaphazela. Kwaye siza kuzama konke okusemandleni ethu ukukulungiselela oku. Ngaba ukhe waba nayo into enjengale ngaphambili?
Ewe kunjalo. Kuqala bendenzelwe i-prescription le-eczema, bandinika nekhrim, nento endizoyisebenzisa xa ndihlamba. Kodwa kweli tyeli,  kuthe xa iimpawu zivela kwakhona, ndazama ezo zinto  kwaye azikhange zisebenze. Ndizame izinto ezimbalwa. Njengokuba ndithenge i-steroid cream ekhemesti phezolo. Kodwa kuyabonakala ukuba ayincedanga, kuba kusarhawuzelela kakhulu nanamhlanje.
Uyayikhumbula igama lale khrim ubuyithengile?
Yi-steroid cream.
Kulungile, i-steroid, Kulungile. Ngaba ezi mpawu ziyafana neempawu zakho eczema, okanye zahlukile?
Siyarhawuzelela kakhulu. Kwaye i-eczema yam ibisengalweni kuphela. Kodwa ngoku ikhona nasesifubeni. Nasezandleni ngokunjalo. Umzekelo, ukuhamba-hamba ngempela-veki.  Andikwazi tu unyamezela. Bendifuna ukuhamba hamba kule mpelaveki ephelileyo, kodwa kuba kubuhlungu kakhulu, kwaye kufuneka ndihlambe yonke imihla ukuze ndikwazi ukuthomalalisa ukurhawuzelela, iyacaphukisa kakhulu.
Kulungile. Uthethe ngokurhawuzelela. Uthi  ibuhlungu kakhulu.
Yha.
Ukhe waqaphela ukopha okanye idistshaji eluswini lwakho?
Hayi. Ulusu lwam luqhekekile kwezinye iindawo, ukuba uyayiqonda le nto ndiyithethayo. Kodwa yha.
Awukaboni kuphuma ubovu okanye igazi eliphuma eluswini lwakho?
Hayi.
Hayi kwaye uthi yonke le nto iqale kwiintsuku ezintathu ezidlulileyo.
Kwiintsuku ezine ezidlulileyo.
Kwiintsuku ezine ezidlulileyo. Ngaba uyazi ichukunyuswe yintoni, okanye  yintoni oyenzileyo, ebangele ukuba iimpawu zakho ziqale? Umzekelo, ngaba utshintshe ijeli yeshawa,  unxiba iimpahla ezahlukileyo?
Hayi iyandicaphukisa nyani le nto ngoba ndicinga ukuba mhlawumbi kukho into endiyitshintshileyo. Kuba khange, kwaye andiqondi. Kwaye ndiyoyika ukubuza abantu abakufutshane nam imibuzo kuba andiziva ndikhululekile ukubuza. Yinto engam le. Ke ndifuna uncedo lwakho ngoku.
Kulungile, ukushwankathela nje. Kwezi ntsuku zine zidlulileyo, ulusu lwakho luyarhawuzelela kakhulu, ulusu lubuhlungu kakhulu kuwo wonke umzimba wakho, ingakumbi esifubeni sakho. Uthethe ngengalo nemilenze yakho?
Hayi isifuba, ingalo kunye nangaphakathi kweengqiniba. Yha.
Kulungile. Akukho nto ebusweni bakho?
Ebusweni bam? Hayi.
Hayi, Kulungile. Kwaye ngaphandle koku, zeziphi ezinye iimpawu ozibonileyo? Umzekelo, ngaba ukhe waqaphela iqondo lobushushu okanye ifiva?
Hayi ndiyarhawuzelelwa qha. Ayikho enye.
Uyarhawuzelelwa. KULUNGILE. Ngoko uya kakuhle ethoyilethi?
Ndicinga njalo.
Isifuba sakho sirayithi? Akukho khohlokhohlo, akukho ngxaki yokuphefumla?
Hayi bendikhe ndanesifuba. Kodwa andisenaso.
Uyachama kakuhle?
Ewe.
OK. Kulungile ke, ngokwesiqhelo kweli nqanaba ndingathanda ukukuxilonga ukubona irashi ngokwayo, ukubona kanye ukuba luhlobo luni lwerashi. Kodwa ngale nto undixelele yona, ukhankanye ukuba unolusu olomileyo kunye nolusu oluqhekekileyo kwaye luye luyarhawuzelele kakhulu. Kwaye ke ngembali yakho ye-eczema, kukho imibuzo embalwa endifuna ukukubuza yona, endiyilibeleyo tu, ndiyaxolisa. Ngaphandle kwe-eczema, ngaba unazo ezinye iingxaki zonyango ekufuneka ndizazi?
Hayi.
OK. Kulungile. Kwaye kukho amayeza aqhelekileyo  owathathayo okwangoku?
Hayi, awekho amanye amayeza.
OK, Kulungile. Ngaba kukho into umzimba wakho une-aleji?
Akukho zi-aleji.
Hayi, Kulungile. kwaye ndixelele ngemeko yakho ekhaya. Uhlala nabani?
 Ndihlala  no-flatemate wam, kukho abantu abambalwa endihlala nabo. Ndinamashumi amathathu ananye eminyaka. Ndinomsebenzi osisigxina. Kwaye ndihlala nabantu abambalwa ukugcina imali.
Kulungile. Wenza ntoni emsebenzini?
Ndisebenza kwinkampani ye- pharmaceutical. Seyiliqela leminyaka ngoku. Yinto enomdla. Ndingumphathi weprojekthi. Ndithetha ukuthi, ufuna ukwazi ngakumbi ngayo?
Kulungile, hayi, Kulungile. Imbalwa nje imibuzo endifuna ukukubuza yona, enokuthi ngamanye amaxesha ichaphazele iimpawu zakho, kukuba, ngaba uyatshaya?
Hayi.
Uyasela, ndithetha ubutywala?
Uyazi, ngexesha elithile ndiyathanda ukuhlala nabantu kanye ngexesha elithile. Ke ewe ndingatsho ndithi iibhiya ezimbalwa ngeveki. Into efana naleyo. Akukho nto ingaqhelekanga apho. Bendidla ngokusela kakhulu ndisemncinci. Kodwa sele kulithuba ndingaseli kakhulu.
Ngoko ke, ndisekele kuyo yonke into oyithethileyo, ndiyazibuza ukuba ingaba oku kukugqabhuka kwe-eczema yakho. Isizathu kukuba uthe uyarhawuzelelwa kakhulu. Ichaphazela kakhulu isifuba sakho kunye nomqolo wakho. Kwaye xa ujonge ulusu lwakho, irashi yakho iqhelekile. Ukhankanye ukusebenzisa ikhrim ye-steroid oyifumane izolo ekhemesti. Ndiyazibuza ukuba ndikunika i-prescription enamandla  ye-steroid kunokuba luncedo kwaye andinangxaki yokukunika yona nam namhlanje. Njengokuba ndiza kukunika ezinye izinto zokuthambisa ulusu, oza kuzisebenzisa ebhafini kunye neshawa. Kwaye kubalulekile ukuba  uzisebenzise oko kwiintsuku ezisixhenxe ukuya kwezilishumi, ngaphambi kokuba senze isigqibo malunga nokuba iyasebenza okanye hayi. Kukwabalulekile ukusebenzisa ii-antihistamines, onokuthi ngamanye amaxesha uyithenge phezu kwekhawuntala. Izinto ezifana ne-Loratadine okanye i-Pirton, ezinokunceda ukurhawuzelela kolusu lwakho. Kwaye, kukwabalulekile ukugcina idayari yazo naziphi na izinto ezibangela ukuchaphazeleka kweempawu zakho, nantoni na oyinxibayo okanye nantoni na oyisebenzisayo, njengejeli zeshawa okanye isepha. Kuba, ukuba oko kubangela iimpawu zakho, ngoko ke kufuneka sibe nengxoxo malunga nesicwangciso se-eczema.
Kulungile. Ewe, ndizamile i-antihistamines, mvanje, kodwa ayikhange incede.
Kulungile. Ngoko into onokucinga ngayo. Unokufumana iintlobo ezahlukeneyo ze-antihistamines. Ndiza kunika into enamandla namhlanje kunye nento efana ne-Fexofenadine, endinokukunika yona namhlanje. Ngokuqinisekileyo kubalulekile ukuzama, kwaye ayizi kwenza bubi. Kodwa ndicinga ukuba ukusebenzisa i-steroids kunye nezinto zothambisa, rhoqo kwiveki ezayo ukuya kwiintsuku ezilishumi,ngethemba lokuba  ziza kulawula iimpawu zakho. Kodwa khawubuye uzondibona kule veki izayo ukuba izinto azilunganga. Kulungile? Ngaba unayo eminye imibuzo kum?
Hayi yiloo nto yodwa. Enkosi kakhulu. Ndiyabulela nam. 
Kulungile. Ewe ndikunqwenelela okuhle kodwa.