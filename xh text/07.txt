Molo, igama lam ndinguGqirha Kumar. Ndingomnye wooGqirha balapha. Ngaba ungandinceda uqinisekise igama lakho kunye nomhla wakho wokuzalwa?
Ewe, ndinguMaria. Yi-22 kaMatshi ngo-1990.
Ndingakunceda ngantoni namhlanje?
Ndinentloko ebuhlungu.  Andazi ukuba kwenzeka ntoni. Ndixhalabile kakhulu.
Kulungile ke, iqale kusasa. Ngaba yintloko ebuhlungu ngesiquphe, ngaba isuke yavela ngesiquphe?
OK ke, iqale ekuseni. Ndizive ndidizi. Ndabona mfiliba kancinci, ibuhlungu nyani, kwaye ndixhalabile. Ingakumbi kuba ndiza kuba nolutshintsho kwindlela endibona ngayo.
Kulungile. Kwaye  iqale ngamandla okanye iqale njengesiqhelo kwaye yaya isaba buhlungu ngokuhamba kwexesha?
Ifike ngesiquphe.
Kwaye ukuba u-10 zezona ntlungu wakha waziva ebomini bakho ungazilinganisa njani iintlungu ukuqala ku-1 ukuya ku-10.
Kaloku bendine-kidney stone, masithi ibingu-10 lowo. Ngoku ezi ndinazo imhlawumbi ngu-5, mandithi ngu-6. 
Ayingo-10. Zindaba ezimnandi!
Kodwa ndinokuxhalaba nyani, kuba oku akuqhelekanga.
Kulungile. Hayi, kulungile. Ukhe waphathwa yintloko ngaphambili?
Ngolu hlobo, hayi. Ngokuqinisekileyo, yinto entsha.
Kulungile. Ngoko, yinto eqalayo Kulungile. Ukuba unokuthi apha entloko yonke ungathi indawoni, ilapha ngaphambili, ingasemva? Ikwicala elinye qha, icala lasekhohlo, qha. Kwaye ndixelele ukuba zeziphi iingxaki zokubona ozifumanayo?
Ukubona kwam kumfiliba, akuqhelekanga,  njengemigca egosogoso.
Kulungile. Kwaye ukhe wazama naziphi na ipilisi zokuthomalalisi iintlungu kule nto?
Ewe, ndizamile i-Paracetamol, kodwa ayikhange isebenze. Xa ndithetha inyani, kusafana.
OK. Kulungile. uyithathe nini i-paracetamol? Kudala kangakanani uyithathile?
OK, intloko iqale malunga neeyure ezine ezidlulileyo. Ke, ndingathi, mhlawumbi kwiiyure ezintathu ezidlulileyo, kuba bengandikwazi ukumelana nayo.
Kulungile. Kwaye ingxaki yakho yokubona isaqhuba ngoku?
Ewe. Ndiziva ndingcono kancinci. Andikwazi ukumelana nezikrini. Kwaye xa ndishukuma, ndishiya ibhedi, ndiqala ndiyive ngakumbi xa ndihamba. Ke, ndifuna nje ukuba nyani intloko yam, ingashukumi.
OK. Kulungile, ke, ukhe waziva ngathi unesicaphucaphu okanye ufuna ukugabha?
Oh yha, ndilibele ukukhankanya, ndigabhe kabini.  Kuthe nje ukuba intloko iqale, ndagabha.  Kuqala ndicinge ukuba yinto endiyityileyo, kodwa emva koko intloko yaqala ukundiphatha kakhulu, kwaye ndiziva ndinesicaphucaphu. Xa ndithetha inyani ingathi ndiza kugabha, kungekudala, ndiyacinga.
OK. Kulungile. Ukhankanye, ngaphambili ukuba, une-kidney stones,  zeziphi ezinye  iingxaki zonyango onazo? Yintoni enye ingxaki yonyango eninayo niyifemeli?
Umama une-migraines. Andiqinisekanga ukuba lo nto iyahambelana? Kwaye sine-hypothyroidism silusapho. Ngoko, kusenokuba njalo. Andazi.
 Kwaye uyawasela amayeza aqhelekileyo?
Hayi.
Ingaba une-aleji  kumayeza?
Andazi njalo.
Kulungile. Ngaba akhona amathuba okuba ukhulelwe?
Ndiyathandabuza nyani.
 Kanti ubucinga ukuba kuqhubeka ntoni? Ndiyazi ububonakala ukhathazeke kakhulu ngayo. Ngaba ikho into ethile obunexhala layo?
Ewe, ndine-hypochondriac encinci. Ke, ndicinga ukuba kunokuba yi-tumour ethile engqondweni okanye enye into? Kuba nyani, iintlungu zindiphethe kakhulu. Okanye mhlawumbi sisitrowukhi. Andazi, kukuva nje amabali amaninzi, ngoko uqale uzibuze, ukuba ndingaya kwigumbi lonyango olungxamisekileyo, kuba ndinokuthi kanti ndinento emandla.
OK. Kulungile. Yha. Ngoku omnye umbuzo, ngaba ukhe waqaphela nabuphi na ubuwikhi ezingalweni okanye emilenzeni yakho, nantoni na elolo hlobo?
Hayi.
Xa uhamba, uyakwazi ukuhamba kakuhle ngqo, okanye uhamba fani?
Hayi akunjalo.
OK.  Ngoko masicacise le nto uyithethayo. Kusasa uvukile, kwaye emva kokuba uvukile, malunga neeyure ezine ezidlulileyo, uye waphathwa yintloko kwicala lasekhohlo lentloko? Icala lasekhohlo lentloko, ngaba isemva kweliso?
Kanye kanye.
Kulungile. Uye waqaphela ukuba ubona mfiliba, kukho imigca egosogoso, uziva unesicaphucaphu, ugabhe kabini. Kwaye uziva unesiyezi ngokunjalo, kodwa awunazo iimpawu zemithambo-luvo. Uhamba kakuhle. Kwaye uthathe i-Paracetamol, kwaye ayikhange ikuncede. Ingaba kuko konke? Kulungile. Ke, kuvakala ngathi yinto ophethwe yiyo, le yinto eyaziwa ngokuba yi-migraine. Ngaba leyo yinto okhe wayiva ngaphambili?
Xa ndithetha inyani ndiqhelene kakhulu nesi sigulo, kuba umama unaso, kodwa andizange ndibe naso, kwaye bendicinga ukuba ukuqala kwe-migraines kuya kwenzeka kwiminyaka yokuqala yam. Ke, yiyo loo nto bendingaqinisekanga ukuba i-migraine yenza i-sense lo nto.
Kulungile. Ke, ngesiqhelo i-migraines zinokubakho ngamaxesha ahlukeneyo kubomi babantu, ke, ngamanye amaxesha zinokubakho usengumntwana, ngamanye amaxesha zinokubakho xa umdala. Kwaye ngamanye amaxesha zinokubakho nangemva kwemenophozi. Ke, kukho iindlela ezahlukeneyo zokufumana i-migraines. Kwaye isizathu sokuba oku kuvakale ingathi yi-migraines kungenxa yokuba ikwicala elinye lentloko eqhelekileyo ye-migraine, ubona mfiliba, kwakhona into eqhelekileyo, kunye nesicaphucaphu kunye nokugabha, oku kuyafana ngqo ne-migraine. Ngoku, ngokucacileyo, ukuba intloko ibuhlungu kakhulu, ndiza kucebisa amanye amayeza onokuwazama, ukuba oko akusebenzi, sifuna ukukubona ngokukhawuleza ukwenza uvavanyo lwe-nyuroloji olupheleleyo ngokunjalo, ukuqinisekisa ukuba xa sisenza uvavanyo oluthe ngqo ukuba yonke into ibonakala ilungile. Ndingacebisa ukuba phakathi kwangoku nokuba sikubone, ukuba uthathe amayeza, mhlawumbi into efana ne-ibuprofen? Ngoko, ewe, yi-migraine. Singakujonga ngokukhawuleza mhlawumbi ihafu yeyure ukuya kwimizuzu eyi-40, kuxhomekeke ekubeni amayeza asebenza njani kwintloko. Kwabanye abantu,  nokuba bathatha awaphi amayeza i-migraine ayincedeki., kwaye inokuhlala ukusukela kwiiyure ezi-4 ukuya kwiiyure eziyi-72, i-migraine ihleli. Ngoko ke, maninzi amayeza onyango, ke ngoko, kunokubakho i-buprofen engagulisiyo, onokuyifumana ekhemesti. Kwaye unokusela iziselo ezineswekile ezihlwahlwazayo, into ezifana ne-Coke. Ezi zontathu  ziluhlobo olulungileyo lwe-cocktail ukuqalisa unyango, emva koko sinokunyuka kwileli yonyango, unokufumana iyeza elithile lokunceda i-migraine. Kwaye kufuneka kube yinto esiyizamayo phakathi kwangoku naxa sikubona ukwenza uvavanyo nalapho sinokukubona khona namhlanje ngaxa lithile. Kodwa nangona kunjalo, ukuba uyawathatha la mayeza kwaye ngexesha ledinga lakho uziva ungcono kakhulu, ungasitsalela umnxeba kwaye urhoxise idinga lakho.  Unemibuzo ofuna ukundibuza yona?
Kulungile, uvakala kakuhle, yha. Kuvakala njengesicwangciso esilungileyo. Hayi, enkosi kakhulu. Ubuluncedo kakhulu.
OK. Kulungile. Naziphi na ezinye iingxaki phakathi kwangoku kunye nedinga lakho, nceda usazise.
Kulungile, yha. Enkosi kakhulu.