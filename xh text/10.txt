Molo kusasanje. NdinguGqirha Smith eBhabhilon. Ngaba ungaqinisekisa nje igama lakho kunye nomhla wokuzalwa?
Molo. Igama lam nguSusan. Ndizalwe nge-14-02-1974.
Kulungile. Ndingakwenzela ntoni?
Kubuhlungu xa ndichama.
OK, kanti kudala isenzeka lo nto?
Zintsuku ezintandathu.
Zintsuku ezintandathu, kulungile. Kwaye ndixelele kancinci malunga naloo nto. Iqale njani?
Ndinento ethi xa ndichama, kwaye  kube buhlungu xa ndisiya kuchama , kukho eli vumba libi kakhulu liphumayo.
Kulungile. Kwaye ngaba unazo ezinye iimpawu malunga naloo nto? Ngaba ukhe waba neentlungu zesisu, okanye ngasemva, iintlungu emazantsi esisu?
Ndinentlungu apha esiswini.
Ndawoni?
Emazantsi esisu sam.
Kulungile. Ingaba kwicala elinye, okanye ngaphakathi?
Ngaphakathi.
Ungathi zimbi kangakanani kwisikali sika-1 ukuya ku-10?  U-10  ungoyena uneentlungu kakhulu
kangango- 7.
Kwaye , zihlala zikhona, okanye zifika ziphinde zihambe?
Ziyafika ziphinde zihambe.
Kulungile. Kwaye ukwazile ukuchama?
 Ewe, kodwa ndibone igazi apha emchameni. Amachaphaza.
Kulungile. Kwaye ngaba kungaphezulu nje kokugqibela, kweentsuku ezintandathu?
Ewe.
Kunjalo. Kwaye ukwazile ukutya nokusela?
Hayi, akunjalo.
Ngaba unobushushu? Ngaba uziva ngathi ubunefiva, okanye unobushushu nje?
Hayi.
Kwaye  ubuthe awunazintlungu ngasemva?
Hayi.
Kulungile. Ngaba ukhe waba nazo ezi mpawu ngaphambili?
Hayi zange.
Ikhona into ubuyenza mva nje, ocinga ukuba inokuba negalelo kuyo? Ngaba ubusenza imithambo emininzi, udinga amanzi emzimbeni, ubusabelana rhoqo ngesondo okanye nantoni na?
Hayi,
Hayi, kulungile. Kwaye azikho  ezinye iimpawu, nayiphi  enye into ephuma kwilungu lobufazi okanye, nantoni na efana naleyo?
Hayi lichaphaza nje legazi, kumchamo wam.
Uya kakuhle kwi-periods?
Ewe, ndiya kakuhle.
Kanti ukhe wanengxaki zonyango ngaphambili? Ngaba ukhe waneengxaki kwizintso zakho, okanye naluphi na usulelo lomchamo?
Bendine-IBS ngaphambili.
Kwaye ibihamba njani ngoku? Lukhona utshintsho kwindlela yakho yokutuwa? Kuphuma igazi xa utuwa?
Hayi.
Kulungile. Lukhona utshintsho kwindlela yakho yokutuwa? Kukhona ukwehla kobunzima okanye nantoni na?
Hayi.
Zikhona ezinye iingxaki zonyango, okanye utyando kwixesha elidlulileyo?
Hayi.
Uyawasela amayeza rhoqo?
Ndikhe ndane-Mebeverine.
Uyithatha rhoqo yona?
Ewe, ndiyayithatha.
Kulungile. Kwaye, ngaba uyithatha kathathu ngosuku? Amakhulu amabini eemiligram?
Ewe.
Ikhona into i-aleji  onayo?
I-Clindamycin.
Awuvani ne-Clindamycin, kulungile. Yaye  kukho umntu efemelini yakho onengxaki zonyango?
Hayi.
Kulungile. Kwaye uhlala phi? Ngaba uhlala nabahlobo, nefemeli?
Ndihlala nabahlobo.
Kulungile. Kwaye usebenza phi? Yintoni umsebenzi wakho?
Ndingumsebenzi onika inkxaso.
Kulungile. Uyasela utywala konke konke?
Ngamanye amaxesha.
 Ke usela kangakanani ngeveki?
Iglasi enye yewayini ngeveki
Kulungile. Kwaye uyatshaya?
Hayi.
Kulungile. kuvakala kakhulu ngathi unokuba usulelo kumchamo wakho. Ubuthe khange uve umkhuhlane?
Akukho mkhuhlane tu.
Unayo i-thermometer ekhaya?
Hayi.
Kulungile. Kuya kuba luncedo ukuba unokufumana ithemometha kwikhemesti kwaye ujonge ubushushu bakho, ukuze uqiniseke nje ukuba abehli bunyuka. Siqhelile ukulunyanga olu sulelo ngaphandle kokuvavanya umchamo wakho, kunye nekhosi ye-antibiotics. Uyiva njani loo nto? Ngaba uyakuvuyela ukuthatha ikhosi  ye-antibiotics? Kuya kuba ziintsuku ezintathu nje.
Kulungile. Ewe, ndingakuvuyela oko.
Ewe, ndingakuthumela incwadi kagqirha kwikhemesti oyicelileyo. Ukuba ungazithatha, ngokukhawuleza kangangoko unako, zithathe ngokukhawuleza, kwaye uqale ukuzithatha. Enye into ebalulekileyo kukusela amanzi amaninzi. Ngoko ke, iilitha ezi-2.5 ukuya kwezi-3 ngosuku. Ungafumana ijusi ye-cranberry kwaye usele nayo, iyanceda ngamanye amaxesha. Kwaye  kukho ezinye iipakethi onokuthi uzifumane kwikhemisti, ezinye ii-sachets ezinceda nje ukutshintsha i-asidi yomchamo wakho. Ke ndingakwazi ukubeka iinkcukacha zaloo nto kumanqaku akho. Ukuba uziva ngathi iintlungu zakho ziya zisiba mbi okanye azizinzi, unentlungu ezisezantsi emqolo okanye ufumana ubushushu obuphezulu, okanye unayo naziphi na iingxaki xa  uchama, kubaluleke kakhulu ukuba sithethe nawe kwakhona. Enye into kukuba ukuba iba yinto eqhubekayo okanye ingxaki ephindaphindayo, ngoko kufuneka sithethe nawe kwakhona ngayo.
Ke, ngaba kufuneka ndifowune emva kokuba ndigqibile ukusebenzisa amayeza e-antibiotics?
Hayi uba ungcono. Ukuba uziva ngathi iimpawu zakho ziya ziyakuphatha kwakhona nangaliphi na ixesha, okanye azisonjululwa lunyango, okanye uhlala ufumana ingxaki efana nale, ephindaphindayo, ngoko ke kubalulekile ukuba sithethe nawe banzi malunga naloo nto.
Kulungile.
Unayo eminye imibuzo?
Hayi  iphi ikhemesti endizokuthatha kuyo amayeza?
Ke sowuyicelile ikhemesti iBabylon?
Ewe ndiyicelile.
Ndingajonga lo nto  nawe?
eKnightsbridge Practice.
OK, kulungile. Ke amayeza e-antibiotics endiza kunika wona aya kuthi agqithiswe ku lo khemesti. Kwaye emva koko uya kuba unakho ukuwalanda apho
Ndingawathatha nini? Aza kuba kula khemesti nini? Kwimizuzu emihlanu?
Ndingakunika ixesha elide kunelo. Wanike iyure okanye  into enjalo.
Kulungile ke. Enkosi, ndiza kuwathatha ngexesha lesidlo sasemini.
OK. Kulungile ke. Zikhathalele. Sala kakuhle.
Enkosi. Hamba kakuhle.