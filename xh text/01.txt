Molo. Molo mhlekazi, ndingakunceda ngantoni kusasanje?
Heyi,  ndimane ndiphathwa sisisu kwezi ntsuku zintathu zidlulileyo, siyandichaphazela. Kufuneka ndihlale kufutshane nethoyilethi. Kwaye, sichaphazela imisebenzi yam yemihla ngemihla.
Ndibuhlungu ukuva oko. Xa usithi ukuhambisa uthetha ukuthini xa usithi uyahambisa? Ngaba uthetha ukuba uya ethoyilethi rhoqo? Okanye ngaba ituwa yakho ilusi?
Ewe, ingathi ilusi ngathi ngamanzi, ndiya kwindlu ethoyilethi rhoqo, kwaye ndinentlungu emazantsi esisu?
Kulungile. Uya amaxesha amangaphi ngosuku, masithi, kwezi ntsuku zimbalwa zidlulileyo?
Mhlawumbi kathandathu okanye kasixhenxe ngemini. yha.
Kathandathu, kasixhenxe ngemini. Kwaye ukhankanye ukuba ubukhulu becala ingathi ngamanzi. Ngaba ukhe waqaphela ezinye izinto, njengegazi etuweni yakho?
Hayi, akukho gazi, yha, ingathi ngamanzi nje kwaye ituwa iyabaleka.
Kulungile. Uthi ukuba isisisu sakho sibuhlungu kwakhona. Zindawoni iintlungu, kanye-kanye?
Emazantsi esisu, kwicala elinye.
Kwicala elinye. Liliphi elo cala?
Kwicala lasekhohlo.
Kwicala lasekhohlo. Kulungile, kwaye ungandichazela ngezintlungu?
Yha, zivakala ngathi yikrempu, njengekrempu yesihlunu, kwaye, yha ndiziva ndiwikhi kwaye ndingcangcazela.
Kulungile. Kwaye ngaba iintlungu zihlala zikhona, okanye zifika ziphinde zihambe?
Zifika zihambe.
Zifika zihambe. Ngaba iintlungu ziyavakala kwenye indawo, umzekelo ngasemva?
Hayi mhlawumbi nje esiswini.
OK, kulungile. Ubuthe uziva ubuthathaka kwaye ungcangcazela ngokunjalo. Uthetha ukuthini xa uthi uyangcangcazela? Ngaba uziva ingathi unefiva, umzekelo?
Yha, zindenza ndibewikhi. Andikhange nefiva, okwangoku, kodwa ndiye ndiqaphele ubushushu xa iimpawu ziqala,  yha malunga neentsuku ezintathu okanye ezine ezidlulileyo.
Ulithathile iqondo lobushushu bakho ngoko?
Hayi khange ndilithathe iqondo lobushushu bam kodwa bendiziva ndinesifuthufuthu.
OK. Kulungile. Zikhona ezinye iimpawu ezifana nokubila, okanye ukubila ebusuku?  Kwaye awugabhi?
Yha, bendigabhile ukuqala kweempawu, kodwa ngoku ndiyekile ukugabha.
Uyekile ukugabha, OK. ibingumgabho wakho, ndiyayazi ayiyonto emnandi ukuthetha ngayo, kodwa ibingumbala wokutya nje oqhelekileyo? Yha. Kwaye bekungekho gazi emgabheni wakho, kunjalo?
Yha, ewe, ibingumgabho nje okuqhelekileyo, Yha. bekungekho gazi, hayi. Yha.
Hayi, kulungile. Kwaye akukho mpawuzimbi kwaphela? Ukhankanye iintlungu esiswini, ukhankanye ukuhambisa, ukhankanye nokugabha kwakho, akukho enye  into ethi qatha engqondweni?
Yha. Bendingacacelanga kutya, ngoko bendingatyi kakhulu, kodwa bendikwazi ukugcina into eselwayo esiswini.
Kulungile ke, uyasela izinto eziselwayo. Zeziphi izinto okwazileyo ukuzitya ukuba ubukwazi konke konke?
Yisuphu nje, kunye nokutya okulula. Njenge-smoothies kunye nokutya okungamanzi ikakhulu.
OK. Kulungile. Kwaye ke, oku kuqale kwiintsuku ezintathu ezidlulileyo, iimpawu. Ngaba uyamazi unobangela wokuqala kwezi mpawu. Umzekelo, cinga njengokutya kwe-takeaway, ukutya okuthengwayo ngaphandle okanye ukuba kukho nabanye abantu abaneempawu ezifanayo nezi unazo.
Ewe, ndiye ndathatha itakeways malunga neentsuku ezine ezidlulileyo, kodwa ngaphandle koko bendisitya ngokuqhelekileyo. Akukho nto ingaqhelekanga apho.
Uyakhumbula apho utye khona?
Ewe, nditye kwindawo yokutyela yamaTshayina nabahlobo. Yha.
Kulungile. Ngaba ukhona omnye umntu ongaphilanga oneempawu ezifana nezakho?
Akekho omnye umntu ekhaya.  Ndinomfazi nabantwana ababini omnye umntwana ebegabha kodwa ebengahambisi. Akukho mntu uneempawu ezifanayo nezam. Yha, ngaphandle kwesifuba, ndisebenzisa i-inhaler, yonke enye into ilungile.
Kulungile. Kwaye isifuba sakho silawuleka kakuhle?
Yha, kulungile. Ndisebenzisa nje i-inhaler, kwaye silawuleka kakuhle.
Kulungile. Kwaye awunazo ezinye iingxaki zesisu, iingxaki zokusebenza kwesisu ekufuneka ndiziqaphele?
Hayi.
Hayi, kulungile. Kwaye ngaphandle kwee-inhalers, ngaba akhona amanye amayeza owathathayo?
Hayi, awekho amanye amayeza.
Ok, kulungile. Kwaye malunga nobomi bakho bemihla ngemihla, uthe buyachaphazeleka. Buchaphazeleka njani ubomi bakho?
Yha. kufuneka ndihlale kufutshane nethoyilethi kuba ndisiya rhoqo kwezi ntsuku zintathu zidlulileyo. Ewe, ngaphandle koko, yeyona nto ixhalabisayo.
Uyasebenza ngoku?
Yha, ewe. Ndiyasebenza. Ndiyi-accountant.
Kulungile. Ngaba ubusiya emsebenzini kwiintsuku ezintathu ezidlulileyo, okanye ubusekhaya?
Ewe, bendisiya emsebenzini. Yha. Ewe, bekunzima kakhulu.
Inokuba ibinzima ke le nto kuwe. Kulungile. Kukho nje  imibuzo  embalwa ekufuneka siyibuze. Ngaba uyatshaya kwaphela?
Hayi anditshayi.
Uyasela nditsho utywala kakhulu?
Hayi andiseli utywala, hayi.
Kulungile. Ke ngokwesiqhelo kweli nqanaba ndingathanda ukukuxilonga ukuba kulungile, ukuba ndimamele ibali lakho, mhlekazi, ndiyacinga, ukushwankathela nje kwezi ntsuku zintathu zidlulileyo unetuwa ebalekayo, uyahambisa, iintlungu esiswini, ikakhulu kwicala lasekhohlo, kunye nokugabha kunye nefiva kwaye uwikhi kwaye utyhafile. Uthi utye itakeaway kwirestyu yamaTshayina  kwiintsuku ezintathu ezidlulileyo kwaye ndiyazibuza ukuba ingaba ngunobangela wengxaki yakho na. Kubonakala ngathi ufumene into ebizwa ngokuba yi-gastroenteritis, eyintsholongwane yesisu okanye usulelo kwisisu sakho. Ibangelwa ikakhulu ziintsholongwane kodwa kunokubakho nebhakthiriya ebangela iimpawu. Kweli nqanaba, into esiyicebisayo yile nto siyibiza ngokuba lulawulo lomzimba wakho. Ngoko ke, andiqondi ukuba ufuna izinto ezifana ne-antibiotics. Into ebalulekileyo kukuqinisekisa nje ukuba uyasela kakuhle, izinto eziselwayo. Kukho izinto ezifana ne-Dioralyte onokuzifumana ekhemesti, ezinokunceda ukubuyisela iiminerali zakho kunye neevithamini. Kwaye ukuba uyagabha, uyahambisa, ndingacebisa ukuba kwiintsuku ezimbalwa zokuqala, ukuba uziva unefiva kwaye uwikhi, uthathe i-paracetamol, iipilisi ezimbini kane ngemini kwiintsuku ezimbalwa zokuqala nazo zinokunceda. Ndikucebisa ukuba uthathe ikhefu emsebenzini, ndiyazi ukuba uzimisele ukusebenza kodwa ndingathi iintsuku ezimbini ukuya kwezintathu njengoba  usuleleko lwentsholongwane luphela emzimbeni wakho, uthathe iintsuku uphumle. Ukuba iimpawu zakho azikabingcono kwiintsuku ezintathu ukuya kwezine, ndingathanda uze kusibona kwakhona. Ukuba isisu siyaqhubeka ke kuza kufuneka sizibuze ukuba kukho enye into ebangela iimpawu zakho. Kwaye kusenokufuneka senze uvavanyo olongezelelekileyo njengokuthatha isampulu yetuwa yakho ukuze siyivavanye. Ivakala njani loo nto? Ngaba unayo eminye imibuzo kum?
Hayi.
Kulungile ke, kwaye isicwangciso sonyango sicacile?
Yha, ewe, sicacile. Enkosi.
Kuhle ke. Ndikunqwenelela okuhle kodwa.
Kulungile, enkosi. Sala kakuhle.