Molo emva kwemini nje. Lo nguGqirha Smith osuka ku-GP-Hand.
Molo. Igama lam nguAyrton.
Molo Ayrton. Ke, phambi kokuba siqale, ndingafumana igama lakho elipheleleyo kunye nomhla wokuzalwa? Ukuba oko kunokwenzeka?
Ngokuqinisekileyo. Ke, ndinguAyrton Warren, kwaye umhla wam wokuzalwa ngowe-16 kaMeyi ngo-1982.
Enkosi ngalo nto. Ke ndingakunceda ngantoni namhlanje?
Ndivuke namhlanje kusasa ndisiva iintlungu ezinganyamezelekiyo  entloko apha kwicala lasekhohlo. Oku ngathi ndinentloko.
Sho, kulungile. Yaye iintlungu zikuvusile?
Ewe, zindivusile, ekuseni kakhulu ngoku. Mhlawumbi malunga no-05h30-ish.
Kanti uqhele uvuka ngabani ixesha?
Ndiqhele ukuvuka malunga nentsimbi yesixhenxe.
Intloko isekhona ngoku?
Ewe, kunjalo.
Kulungile. Ngaba ukhe waba nolu hlobo lwentlungu ngaphambili?
Ewe, ndiqhele ukuba nentloko, kodwa hayi ebuhlungu nje ngale.
Uthi ingaqaqambi kakhulu. Ngaba ngokwesiqhelo ziyafana ngokubhekiselele kwicala elinye kunye nohlobo lweentlungu?
Hayi ikakhulu ikwicala elinye. Ithanda ukuba buhlungu apha ngaphambili. Kodwa ngoku  ivakala kakhulu kwicala lasekhohlo into engazange yenzeke ngolo hlobo, iqhele ukugqiba umphambili wentloko yam. 
OK, kulungile. Kwaye mandiqinisekise, ngaba unako ukuqina kwentamo konke konke?
Hayi.
Kulungile. Uziva njani ngezibane ezikhanyayo ngeli xesha? Ngaba ziyakuphandla izibane eziqaqambileyo okanye unokuzinyamezela ngokufanelekileyo?
Ziyandiphandla kancinci, lonto yenza amehlo am abe buhlungu kodwa ayonto ndingakwaziyo ukuyinyamezela.
Kulungile. Kwaye ndingaqinisekisa, ingaba uziva unesicaphucaphu konke konke?
Hayi akunjalo. Ngoku bendivuka kusasa, intloko yam ibingathi idizi, kodwa sele ihlile ngoku, kwaye ibonakala ngathi irayithi.
Kulungile. Kwaye ndingaqinisekisa kwakhona, ngaba kukho umntu efemelini yakho one-migraines okanye into enjalo? Okanye baye bafunyaniswa ukuba bane-migraines?
Hayi khange bafunyaniswe.
Kulungile. Ngaba uziva unesitresi ngoku?
 Hayi, hayi manyani. Emsebenzini, ngamanye amaxesha  ndiziva ndixhalabile.  Ixhala lokungagqibi umsebenzi ngexesha.  Kodwa ngaphandle koko, akukho nto indisitresa kangako. Emsebenzini ndinesitresi ngoku. Ininzi into endiyenzayo. Yha, ndinomsebenzi omninzi  ekufuneka ndiwugqibile ngoku. Ngoko ke, bendisebenza ixesha elide nasebusuku.
Ok, kulungile. Kwaye, iihathe ixesha elingakanani loo nto?
Mhlawumbi malunga neenyanga ezimbalwa ngoku.
Ungathi i-mood yakho injani?
Andikho moody, andinamsindo. Ndiba nomsindo kancinci emini. Kodwa uyafika uhambe ngamaxesha athile. 
Kulungile. Ngaba ukhe wafunyaniswa ukuba unombilini okanye unxunguphalo okanye isitresi kwixesha elidlulileyo?
 bendikhe ndanombilini malunga neminyaka emibini ngoku, kwaye bendikwi-Sertraline okwethutyana.
Kulungile. Ngaba uthatha i-Sertraline ngeli xesha?
Ewe.
Kulungile. Kwaye uva njani malunga nombilini ngoku? Ngaba uziva unombilini ngoku?
 Hayi
OK, kulungile. Ngoku, ndiyaxolisa ukubuza oku, ndifuna ubuza ukhona umntu ophethwe ngumbilini. Ukhe wanengcinga zokufuna ukuzenzakalisa okanye ukuzivisa ubuhlungu.
Hayi
 Kulungile ndiyavuya ukuva oko. Ngoku, ngokuphathelele kule ntloko.  Ibuhlungu kakhulu xa ungqengqile, okanye ibhetele xa ungqengqile.
Xa ndigqengqile ivakala ingathi ibuhlungu kuqala, kwaye kundithatha ixesha ukuziva ndikhululekile. Ngoko ke, ewe, ekuqaleni ingathi ibuhlungu, kodwa emva koko iba ngathi ibhetele kancinci
 Ngoko ke, ungathi, ibhetele xa ungqengqile?
Yha, ndingatsho.
Kulungile, ngokwale ntloko oko kwakusasa, ikhona into okhe wayiselela yona okwangoku?
Ndisele ipilisi i- Paracetamol.
Zikuncedile?
Hayi nyani, hayi.
OK. Kulungile, khange usele enye into konke konke.
Hayi i-Paracetamol nje.
 Kulungile. Unazo ezinye izigulo konke konke?
 Andinazo
Ukhe wafunyaniswa une-hihi?
Hayi.
Ukhe waya kutshekisha ihihi?
Hayi.
Kulungile. Bakho abantu abanezigulo efemelini yakho?
Hayi, akukho zigulo. Umama uqhele ukuphathwa ngumbilini naye kodwa hayi ezinye izigulo okanye into elolo hlobo.
OK, kulungile. Kwaye akhona amayeza owaselayo?
Hayi, ngaphandle kwe-Sertraline nokusela i- Paracetamol kusasa, akhonto ingenye.
Unazo ii-aleji onazo kwamanye amayeza?
Akukho ndizaziyo, hayi.
Kulungile. Kwaye uhlala wedwa ngoku, okanye uhlala nomnye umntu?
Ndihlala ne-partner yam.
OK.  Uyatshaya?
Hayi
Kulungile. Kwaye unazo izilwanyana ekhaya?
Ndinekati.
Kulungile. Mandiqinisekise kwakhona, uqhele ukujima kangaphi ngeveki?
Ndiqhele yaye ndizama ukubaleka kathathu ngeveki.
Ukutya kwakho kwemihla ngemihla kujongeka njani?
Kulungile. Asikokutya kwempilo nyani, kodwa, kulungile. Andizukuthi akunampilo.
Kulungile. Ngoku malunga nale ntloko, kucacile ukuba khange ndikwazi ukukuxilonga, okanye ndikubone ngqo. Kodwa kuvakala ngathi inokuba yenye yezinto ezimbini. Isenokuba yinto esiyibiza ngokuba yi-tension headache. Kulungile.  yinto enokwenzeka leyo. OK. Kwaye into ebiyibangela ngakumbi kukuba ukhe waphantsi koxinzelelo, kwaye unembali yombilini kwixesha elidlulileyo. Enye into enokwenzeka yi-migraine. Kwaye into eyenza ngakumbi kukuba isecaleni elinye, kwaye uyaphandlwa ekukhanyeni. Ke, into endicinga ukuba singayenza kukuba, ndicinga ukuba singakunika into yesiqabu seentlungu yexesha elide. Oko kuya kuba linyathelo lokuqala elifanelekileyo, kwiintloko zohlobo lwe-migraine. Kulungile. Ke ndiza kukuxelela ukuba yintoni leyo emva komzuzwana. Kwaye enye into ebendiza kuyicebisa kukuba, singaphonononga  izinto ukuze sizame ukunciphisa uxinzelelo emsebenzini. Ke, mayela namayeza, izinto esinokuqala ngazo ukuba umntu une-migraine kukuqala nge -ibuprofen. Kwaye umlinganiselo we-ibuprofen unokuba ngaphaya komlinganisela wesiqhelo we-ibuprofen.  Yinto esinokuyiqala ngayo leyo. Ungaqhubeka nokuthatha i-Paracetamol ngokunjalo ukuba uyathanda, kodwa i-ibuprofen eneneni isebenza ngakumbi kwi-migraine. Kwaye, ewe, ngoko izikhokelo zitshintshile kutshanje, ngaphambili besisebenzisa i-Paracetamol njengenqanaba lokuqala kodwa ngoku yi-ibuprofen okanye i-Aspirin. Yenye into leyo. Enye into endifuna uyenze, mhlawumbi kucinga ngokuthatha ikhefu emsebenzini. Kulungile, kuba ukuba intloko ibangelwa luxinzelelo lomsebenzi. Mhlawumbi ukuba nekhefu leveki, oko kunokunceda izinto. Kwaye ndingathanda kwakhona ukuba ucinge ngethuba lokuthetha nomntu onika iingcebiso. Ke kukho inkonzo yengcebiso kwindawo yakho endinokukunika ikhonkco ukuba uzidibanise nayo ngokwakho. Ndingathanda ukuba uzame oko. Into esiza kuyenza kukuba, siza kuba kulandelela kwisithuba seveki. Ezinye zinto ezimbini endingathanda ukuba sizenze, kukuzama kwaye nokuqinisekisa ukuba ulala ubuncinane iiyure ezisibhozo qho ebusuku. Kwaye usela ubuncinci be-1.5 ukuya kwiilitha ezi-2 zamanzi ngosuku, kwaye oko akubandakanyi ikofu okanye iti. Kulungile, kuba ngamanye amaxesha ukuphelelwa ngamanzi emzimbeni kunye nokudinwa kunokuba ngunobangela weentloko ezibuhlungu. Ewe, kufuneka sizikhuphele ngaphandle ezo zinto. Masizame oko. Kulungile. Kwaye masenze idinga lokulandelela, ukuba sifumanisa ukuba izinto azikho ngcono, kusenokufuneka senze amalungiselelo ovavanyo lwegazi okanye sijonge ezinye izinto ezinokwenzeka, kodwa siza kuzama oku okokuqala. Ukuba kukho nantoni na etshintshayo okwangoku, okanye uba nexhala okanye uziva uphatheka ngamandla, zive ukhululekile, kwaye ungathandabuzi ukusifowunela. Kwaye singakubhukisha, akukho ngxaki. Ke kuya kubakho isishwankathelo sayo yonke le nto kumanqaku. Kwaye ndiza kushiya kwakhona ikhonkco lezinye iimpawu nengozi kunye neempawu zentloko, kumanqaku. Ukuba ungakufunda oko ngexesha lakho, oko kuya kukunceda ukuba ube nolawulo oluthe kratya malunga nokuba kuqhubeka ntoni kwaye uqonde ukuba luhlobo luni lwezinto ezikuchukumise intloko.  Ukuba  akukho mahluko nceda uqhagamshelane nomnye ugqirha kwaye ucwangcise idinga lokuphinda uhlolisise imeko.
Kulungile. Ewe, oko kuvakala kamnandi. Enkosi kakhulu ngoncedo lwakho.
Akhongxaki, kulungile. Ke siza kufowunela kwixesha leveki, kunye nam okanye omnye wabanye oogqirha, kwaye siyakubona apho, Kulungile.
Kulungile. Enkosi. Ewe, ndiza kubhukisha idinga ngelo xesha.
Kuhle, kulungile. Sala kamnandi, okuhle konke.