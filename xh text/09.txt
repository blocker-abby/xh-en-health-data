Molo. NdinguGqirha Smith eBhabhilon. Molo, ungaqinisekisa igama lakho kunye nomhla wokuzalwa?
Ewe. Igama lam ndinguMary Jo. Umhla wokuzalwa  yi-1 kaJanuwari, ngo-1980.
Ndingakunceda ngantoni?
Ke, izinto ezimbalwa. Ndicinga ukuba ndinokuba ndigqithisile ekujimeni kwam, kwaye ngoku amadolo am abuhlungu kwaye ayanqakaza kakhulu, kwaye aqalisa ukundiwarisha. Andisakwazi ukubaleka umgama omde ndingeva  zintlungu emadolweni. Kwaye ke, ngamanye amaxesha ndiva ukuthingilisha okungaqhelekanga ezinzwaneni zam. Ke yha, yiloo nto. Ndixhalabile  kwaye ndiye ndaqonda makhe ndifowune ndibone ukuba ungandinceda ndiqonde ukuba kuqhubeka ntoni.
Kulungile. Ngoko ucinga ukuba iqale nini?
Inokuba sele iziveki ezimbini.
Kulungile. Kwaye bezikhona  iingxaki zamalungu ngaphambi koko?
Andiqondi, hayi ncam. Ndithetha ukuba ndidlale imidlalo emininzi. Kwaye ndidlala ihoki yomkhenkce, kwaye bendikhe ndenzakala kwiinyanga ezimbalwa ezidlulileyo. Ndibe ngathi,ndiwe emkhenkceni kwaye ndangqubeka kakhulu kodwa ndicinga ukuba imalunga nayo.
Kulungile ke, okwangoku, khawundixelele ngomthambo owenzayo, wesiqhelo.
Ndiyajima. Ewe, ngoku ndijimela i-marathon eza kuba ngoJuni. Kwaye ke ndizama ukubaleka. Ndithetha ngoku, andisabaleki mgama mde kangako, mhlawumbi  ndibaleka nje iimayile ezisixhenxe okanye ezisibhozo. Kwaye ke, ndiqale malunga nenyanga edlulileyo. Ndenze iimayile ezine okanye ezintlanu, kwaye ndenze imitsi eliqela yeemayile ezisixhenxe. Kwaye ke ndiqale kule nyanga iphelileyo.  Ndenze iimayile ezine okanye ezintlanu kwaye  ndigqibe ukubaleka iqela leemayile ezisixhenxe.  Yaye ngoko, ndiya ejimini amaxesha ambalwa ngeveki ndenze imithambo yam yesiqhelo. Yha, ndicinga into eyahlukileyo kukubaleka, imigama emide yokubaleka,
Ukhe waba namaxesha apho idolo lingathi liyaxega liyanikezela?
Ke, uthetha ukuthini xa usitsho? Andiqinisekanga ukuba kuthetha ukuthini oko.
Ke, kuthetha ukuba uyabaleka kwaye uziva ngathi ungcangcazela, njengokunikezela , uzive ungevezela ngathi awuzinzanga.
Hayi, akunjalo, ndithetha ukuba aqala ukuba buhlungu.
Kwaye aqhele uqalisa ukuba buhlungu kumgama ongakanani ekubalekeni?
Uyazi ndingathi mhlawumbi aqala emva kwemizuzu engamashumi amabini okanye ngaphezulu. Oko kukuthi, mhlawumbi andazi ngathi kumgama omalunga neemayile ezintathu mhlawumbi, ezimbini ezinesiqingatha okanye iimayile ezintathu.
Kulungile. Yhoo! uyabaleka kakhulu. Kwaye kufuneka uyeke ukubaleka, okanye uyabaleka  ngoku usiva iintlungu?
Ewe, ngumbuzo omhle lowo. Ke, uyazi amatyeli ambalwa adlulileyo, kwityeli lokugqibela ndiye ndayeka, ndithetha ukuba ndibaleke kancinci, kodwa ndiye ndayeka, kuba, bendiva ngathi aya esibabuhlungu kakhulu. Kwaye xa ndiqala ukwenza i-abs zam, zifuna ukuba ndishukumise amadolo am, ukuya kwindawo eguquguqukayo emadolweni, ukuze ndolule imilenze yam, kwaye emva koko ndiva konke oku kunqakaza. Kwaye ndiyacinga ukuba indothusile lo nto, kwaye ndiye ndaqonda ukuba kukho undonakele apha.
Kukho ingxaki kwidolo lasekhohlo?
Lidolo lam lasekunene elibuhlungu.
Kulungile, kwaye ungachaza nje edolweni, okanye undibonise ukuba zindawoni ezibuhlungu kakhulu?
Ke, ayiqhelekanga, ndiyiva esiphakathini, kodwa iphinde ivakale ingathi iyahambela kwicala lasekunene kwedolo lam kancinci. 
Kulungile. Ngaba uye waqaphela ukuthamba xa ucinezela phezu kwale ndawo emadolweni?
Ewe, ndikuvile, mhlawumbi  kukho  amanzi athile. Ndiyijonge ku-Google, kwaye uyazi ukuba uthi ngamanye amaxesha amanzi ayaqokelelana.
Kulungile. Kubonakala lidumbile kuwe?
Ewe kubonakala njalo, uqala kwam ukubaleka, belidumbe kancinci, kodwa ndiye ndabeka umkhenkce, kwehla ukudumba. Kodwa okwangoku alidumbanga, kwaye ngoku alibuhlungwanga. Kodwal iyavakala, okanye ngoku xa ndiguquguquka kwaye ndiselula umlenze wam, akukho kunqakaza kodwa, ndiyiqaphele ejimini kwaye xa ndibaleka liqale ukuba buhlungu.
Kulungile ke, xa uhleli nje ixeshana ukhe ubenengxaki xa uphakama, ukuxitsheka kwedolo?
Hayi.
Ikhona ingxaki yokunyuka nokuhla ngezitephusi?
Hayi.
Zikhona iingxaki zokuhamba nje ngesiqhelo?
Hayi, azikho.
Kunye namaxesha okushukushuma. Ngaba uyakwazi ukwelula ngokupheleleyo umlenze?
Ewe.
kwenzeka xa uliguqula ngokupheleleyo?
Ewe.
Kulungile. Ngaba kukho amayeza owathathayo ngedolo?
Ewe ngokuba ubuza. Ewe, ndithatha i-ibuprofen, kwaye ndiyisebenzisa ngamanye amaxesha xa ndinengxaki yamalungu, kodwa hayi kakhulu. Ngoko ndiyithatha i-buprofen ngenxa yoko. Kodwa ayonto inkulu, mhlawumbi amakhulu amane eemiligrams ubuncinane, into elolo hlobo. Ngamanye amaxesha nditshaya izoli. Kwaye, yha, ngaphandle koko, yiloo nto.
Kulungile, kukho ezinye iingxaki zamalungu onazo? Zikhona iintlungu zomqolo? Ukudumba okuncinci kwezandla, iinyawo, iingqiniba, izihlahla zakho? Kukho  iintlungu?
Hayi.
Akukho tshintsho lombala okanye ubushushu bemilenze yakho engezantsi?
Kulungile, ngamanye amaxesha, ukuba ume ixesha elide, iinyawo zakho ziya kuba ngathi, okanye imilenze yakho iyadumba. Ndiyiqaphele ngenxa yeekawusi zam, ndiye ndiqaphele ngathi ndinemivumbho. Kwaye ke, enye into engaqhelekanga. Ndikhe ndayiva le nto kanye, kodwa bekukho oku kuntyiloza ezinzwaneni zam, emva kokubaleka. Bekukho ukunthingilisha kwiinzwane zam zasekunene.
Kukho na ukudumba okusalayo xa uphushela ngaphakathi, wakugqiba ukukhulule, ngalo ndlela kuhlale apho?
Andazi ukuba ndiyizamile nyani na lonto, kodwa ndizokuxelela le nto, into endiyiqapheleyo xa ndikhulula iikawusi zam, ndiqaphele ukuba emivumbho emincinci, ndithetha ukuthi ayiyonto inkulu, ngoko ke, uthetha. - Ngaba uthetha ukuba kufuneka ndicinezele ukuze ndibone ukuba kwenzekani, ukuba ihleli?
Ewe, okanye kukho intlungu esemva kwesiquluba okanye nantoni na efana naleyo?
Hayi, akukho nto injalo, hayi.
Ke,ngokonyawo lwakho lonto lubuyele esiqhelweni ngoku? Ngaba utshintsho olukhoyo  na ubundindisholo obuthingilishayo, nantoni na elolo hlobo?
Hayi, bekungelaxesha, kodwa bekungaqhelekanga nyani, kuba iqhubeke ixesha elide.
Kulungile. Kwaye akukho zintlungu kumalungu enyawo lakho okanye ngaphantsi konyawo lakho? Akukho ziingxaki zokuhamba kumgangatho oqinileyo?
Hayi.
Kulungile, ubukhe waneengxaki zempilo ngaphambili?
Uyazi, izinto nje ezahlukeneyo, kulungile, ifiva kwaye, ndithetha ukuba ndinayo, andiboni kude, kwaye ke ndikhe ndenziwa uqhaqho lwe-Lasik. Kwaye ke, ndikhe ndane-UTI embi kakhulu, bacinge ukuba zi-kidney stones, kwaye ke bandifake kwigumbi lonyango elingxamisekileyo. Kwaye ukuba ugqirha wam wayengabafonelanga abaxelele ukuba bangandiniki i-Morphine andazi ngekwenzekeni.  Ibingamava amabi kakhulu lawo kodwa, ngaphandle koko, andinangxaki.
Kulungile ke,  kukho amayeza owaselayo ngaphandle kwala undixelele ngawo?
Kulungile, ndithatha  ivithamin D. Ndithatha i-melatonin. Ngamanye amaxesha  ndenzela ikrempu nje, ndithatha i-buprofen, okanye ndithathe i-Aleve. Nokuba yeyiphi na i-Aleve. Ngamanye amaxesha, ukuba andilali kakuhle, ndithatha i-Xanax. Kodwa ndikhetha i-Melatonin,  yinto yokuba ngamanye amaxesha i-Melatonin ayisebenzi.
Kulungile. Kwaye unazo iingxaki ngesisu sakho, okanye zesifuba, ezokugabha, i-asidi kunye ne-reflux?
Hayi, akukho ngxaki.
Kwaye into endingayicebisa kukuba, ngokuqinisekileyo qhubeka nonyango lomkhenkce obulusebenzisa. Ke, kangangoko unako, kuba oko nyani  kwenza umahluko kukwenzakala. Izisa igazi kwindawo yalo, kwaye inika ithuba elihle lokuba ngcono. Ngoko ke, kangangoko unako, sebenzisa umkhenkce. Ngokucacileyo uzama ukuqhubeka nokuzilungiselela imarathoni, kodwa bendiza kuzama ukuyekela kancinci ukubaleka xa unako. Kwaye ukuba uqhubeka usiva ubuhlungu xa ubaleka  kufuneka uyeke ukubaleka, ayingombono olungileyo ukwenza oko. Kulungile ukuthatha i-buprofen. Ndingakunika i-prescription we-anti -inflammatory enamandla onokuthi uyithathe rhoqo endaweni ye-ibuprofen, kodwa ungayithathi ne-ibuprofen. Kodwa qiniseka ukuba uthatha oko kunye nokutya.
Ewe, uyazi ukuba ndifunde izinto ezithile kwi-intanethi ukuba i-ligaments zam, ndicinga ukuba zifana ne-ACL okanye into enjalo, kwaye ke ndithetha ukuba ndinexhala lokuba ndingophuka.
Ekugqibeleni kufuneka sihlole idolo. Ngoko ke, into engcono kakhulu endiza kuyicebisa, kukufumana idinga kunye ne-physiotherapist kuqala, onokwenza uvavanyo olude kunye nokuhlolwa kwedolo. Kwaye ke singenza uvavanyo malunga nokuba kufuneka senze umfanekiso ukuze sijonge ngaphakathi edolweni kwaye sibone ukuba akukho ngxaki na kwintlala. Akunakungenzeki ukufumanisa unyango kwividiyo. Ngoko ngokuqinisekileyo siza kufuna ukukubona. Kwaye i-physio yeyona unokuyikufowunela, kuba mhlawumbi iya kuba lolona nyango lunokwenzeka olo. Kodwa ngokuqinisekileyo ukuba ixesha ledinga lide kakhulu ukuba ungalilinda, ngoko sinokukubona nakwikliniki yethu.
So uzothumela ileta yokundithumela yalo nto?
Ewe, singenza ileta yokuthumela ngaphambi koko. Ukuba okwangoku  ukudumba okuzingisileyo kuyakhula, ubushushu, ububomvu, okanye litshixeke ngokupheleleyo ungakwazi ukuligoba kwaye ulolule. Emva koko, kuya kufuneka udibane nogqirha ngokukhawuleza, ngoko ke usitsalele kwakhona xa kunjalo. Kulungile. Ndiza kukuthumela kwikhemesti yakho.
Uvakala kakuhle. Enkosi Yha. Ngokuqinisekileyo ndithetha ukuthi, ndinike amayeza anamandla, ndiza kuzama oko.
Kulungile. Enkosi, sala kakuhle.
Enkosi kakhulu. Kulungile. Bhayi Bhayi.